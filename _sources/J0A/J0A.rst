Покретање Џупитер радних свески
===============================

За тебе смо припремили пакет фајлова за вежбу са примерима радних свески које се користе у курсу и пратећим примерима података.

Сви примери Џупитер радних свески који се користе у овом курсу су ти доступни тако да можеш самoстално да их покренеш и вежбаш. 

Џупитер интерактивне радне свеске се могу покренути на више начина, а ми ћемо ти показати како да их покренеш на свом рачунару и како да свескама приступиш онлајн, у свом браузеру. 

1. Први је да преузмеш пакет фајлова за вежбу и користиш Џупитер окружење на свом рачунару,
2. а други је да фајлове за вежбу отвараш у Џупитерлајт окружењу користећи само веб-браузер.

Препоручујемо ти да на рачунару који редовно користиш преузмеш пакет фајлова за вежбу и инсталираш Џупитер, 
а када желиш да отвориш пример за вежбу са уређаја на коме немаш све то инсталирано, користиш други начин и Џупитерлајт окружење.

Коришћење Џупитерлајт окружења не захтева да било шта додатно инсталираш на уређају са кога приступаш, али постоје одређена ограничења. Пре свега, промене које уносиш неће бити трајно запамћене, а поред тога, у Џупитерлајт окружењу је извршавање спорије и може се десити да не ради све на исти начин као у пуном Џупитер окружењу.

Покретање Џупитер радних свески на твом рачунару
------------------------------------------------

Ово је свакако најфлексибилнији начин да се користе Џупитер радне свеске, али зато захтева највише припрема.

**Корак 1.** Треба да имаш инсталиран Пајтон у било којој верзији између 3.7 и 3.10. Ако већ имаш инсталиран Пајтон на свом рачунару пређи на Корак 2.

Ако немаш инсталиран Пајтон на свом рачунару, прати први део следећег упутства (за рад са Џупитер радним свескама ти Пајгејм не треба, зато је довољно пратити само први део упутства који се односи на Пајтон):


`Упутство за инсталацију Пајтона <https://petljamediastorage.blob.core.windows.net/root/Media/Default/Help/Uputstvo%20Python%20pygame.pdf>`_.

**Корак 2.** Са следећег линка


`https://github.com/Petlja/revizija_2_radni/archive/refs/heads/main.zip <https://github.com/Petlja/revizija_2_radni/archive/refs/heads/main.zip>`_

преузми *ZIP* фајл и распакуј га у неки фолдер на свом рачунару


.. figure:: ../../_images/inst101m.jpg
   :width: 780px
   :align: center
   :class: screenshot-shadow

Потом покрени команду SETUP.BAT тако што ћеш два пута кликнути на њено име:


.. figure:: ../../_images/inst101n.png
   :width: 780px
   :align: center
   :class: screenshot-shadow

Ова команда ће радити неко време и при томе ће инсталирати све неопходне библиотеке
за рад са Џупитер окружењем:

.. figure:: ../../_images/inst101c.jpg
   :width: 780px
   :align: center
   :class: screenshot-shadow

Када се команда заврши у фолдеру ће се појавити команда START_JUPYTER.BAT и пречица
START_IDLE:

.. figure:: ../../_images/inst101p.png
   :width: 780px
   :align: center
   :class: screenshot-shadow
   
Пречица START_IDLE ће нам бити потребна у наредном сегменту курса у коме обрађујемо
програмирање у Пајтону и за сада је слободно можемо игнорисати.

За покретање Џупитера треба да покренеш команду START_JUPYTER.BAT
тако што ћеш два пута кликнути на њено име.

На твом рачунару ће се отворити веб-прегледач са страном на којој се
виде линкови на радне свеске. Кликом на име радна свеска се отвара у новом табу веб-прегледача:


.. figure:: ../../_images/inst103.png
   :width: 780px
   :align: center
   :class: screenshot-shadow

Крени да читаш свеске и да их извршаваш корак по корак.

Ево и кратког видеа у коме је ово демонстрирано:

.. ytpopup:: LRMlIIv1maQ
   :width: 735
   :height: 415
   :align: center


Покретање Џупитер радних свески онлајн
--------------------------------------

Алтернативни начин да отвориш свеске је да одеш на овај линк на коме се налазе `свеске за рад <https://petlja.github.io/gim2_rac_prog_radni/lab/index.html>`_. Требало би да ти се у браузеру отвори Џупитер окружење у коме ћеш моћи да наставиш са радом. Требало би да изгледа овако: 

.. figure:: ../../_images/jupyter_lite.png
   :width: 780px
   :align: center
   :class: screenshot-shadow

Овај начин покретања Џупитер окружења ти може бити згоднији, поготово што материјалима можеш приступити са било ког уређаја, али обрати посебну пажњу да се твој рад и измене које направиш на свескама у овом окружењу не чувају онлајн, већ ћеш морати да на рачунар преузмеш све што је потребно сачувати.  